408 VERGILI AENEIS XII

succidimus (non lingua valet, non corpore notae
sufficiunt vires, nec vox aut verba secuntur):

sic Turno, quacumque viam virtute petivit,

successum dea dira negat. tum pectore seusus
vertuntur varii. Rutulas aspectat et urbem 915
cunctaturque metu letumque instare tremescit3

nec quo se eripiat, nec qua vi tendat in hostem,

nec currus usquam videt aurigamve sororem.
cunctanti telum Aeneas fatale coruscat,

sortitus fortunam oculis, et corpore toto 920
eminus intorquet. murali concita numquam

tormento sic saxa fremunt, nec fulmine tanti
dissultant crepitus. volat atri turbinis instar

exitium dirum hasta ferens orasque recludit

loricae et clipei extremos septemplicis orbes. 995 ,
per medium stridens transit femur. incidit ictus ’
ingens ad terram duplicato 'poplite Turnus.
consurgunt gemitu Rutuli, totusque remugit

mons circum, et vocem late nemora alta' remittunt.
ille humilis supplex oculos, dextramque precantem 939
protendens ‘equidem merui nec deprecor’ inquit:
‘utere sorte tua. miserita siqua parentis

tangere cura potest, oro (fuit et tibi talis

Anchises genitor), Dauni miserere senectae

et me seu corpus spoliatum lumine mavis 999
redde meis vicisti, et victum tendere palmas
Ausonii videreq tua est Lavinia coniunx:

ulterius ne tende odiis? stetit acer in armis

Aeneas, volvens oculos, dextramque repressit3

et iam iamque magis cunctantem flectere sermo 990
coeperat, infelix umero cum apparuit alto

balteus et notis fulsenmt cingula bullis

Pallantis pueri, victum quem volnere Turnus

 

