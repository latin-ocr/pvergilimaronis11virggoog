384 VERGILI Anusls XII

velati. limo et verbena tempora vincti. rao
procedit legio Ausonidum, pilataque plenis
agmina se fundunt portis. hinc Troius omnis
Tyrrhenusque ruit variis exercitus armis,
haut secus instructi ferro, quam si aspera Martis
pugna vocet, necnon mediis in milibus ipsi 125
ductores auro volitant ostroque- superbi,
et genus Assaraci Mnestheus et fortis Asilas
et Messapus equom domitor, Neptunia proles.
utque dato signo spatia in sua quisque recessit,
defigunt tellure hastas et scuta reclinant. 130
tum studio effusae matres et volgus inermum
invalidique senes turris ac tecta domorum
obsedere, alii portis sublimibus adstant.

At Iuno e summo, qui nunc Albanus habetur
(tum neque nomen erat nec honos aut gloria monti), 135
prospiciens tumulo campum aspectabat et ambas
Laurentum Troumque acies urbemque Latini.
extemplo Turni sic est adfata sororem
diva deam, stagnis quae fluminibusque sonoris
praesidet (hunc ilii rex aetheris altus honorem 140
Iuppiter erepta pro virginitate sacravit):
‘nympha decus fluviorum, animo gratissima nostr0, i
scis nt te cunctis unam, quaecumque Latinae
magnanimi lovis ingratum ascendere cubile,
praetulerim caelique lubens in parte locarim: 145 i
disce tuum, ne me incuses, Iuturna, dolorem.

' qua visa est Fortuna pati Parcaeque sinebant

cedere res Latio, Turnum et tua moenia texi: i

nunc iuvenem inparibus video concurrere fatis,
Parcarumque dies et vis inimica propinquat. 150 ¹

non pugnam aspicere hanc oculis, non foedera possum.
tu pro germano siquid praesentius audes,

 

