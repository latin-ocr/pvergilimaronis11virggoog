VERGILI AENEIS llI 149

virgulta et densis hastilibus horrida myrtus.

accessi viridemque ab humo convellere silvam

conatuS‚ ramis tegerem ut frondentibus aras, 25

horrendum et dictu video mirabile monstrum.

nam quae prima solo ruptis radicibus arbos

vellitur, huie atro licuntur sanguine guttae

et terram tabo maculant. mihi frigidus horror

membra quatit, gelidusque coit formidine sanguis. 30

rursus et alterius lentum convellere vimen

insequor et causas penitus temptare latentis:

ater et alterius sequitur de cortice sanguis.

multa movens animo nymphas venerabar agrestis

Gradivomque patrem, Geticis qui praesidet arvia, 35

rite secundarent visus omenque levarent.

tertia sed postquam maiore hastilia nisu

adgredior genibusque adversae obluctor harenae,

(eloquar an sileam‘l) gemitus lacrimabilis imo

auditur tumulo, et vox reddita fertur ad auris 40

‘quid miserum, Aenea, laceras? iam parce sepulto,

parce pias scelerare manus. non me tibi Troia

externum tulit aut cruor hic de stipite manat.

heu fuge crudelis terras, fuge litus avarum.

nam Polydorus ege. hic confixum ferrea texit 45

telorum seges et iaculis increvit acutis?

tum vero ancipiti mentem formidine pressus

obstipui steteruntque comae et vox faucibus haesit.
Hunc Polydorum auri quondam cum pondere magno

infelix Priamus furtim mandarat alendum 5ο

Threicio regi, cum iam diffideret armis

Dardaniae cingique urbem obsidione videret.

ille, ut opes fractae Teucrum et Fortuna recessit,

res Agamemnonias victriciaque arma secutus

fas omne abrumpit: Polydorum obtruncat et auro 55

 

