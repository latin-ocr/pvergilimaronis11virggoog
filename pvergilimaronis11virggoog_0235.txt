182 VERG1L1 nausis un

invidia est? et nos fas extera quaerere regna. 350
me patris Anchisae, quotiens umentibus umbris
nox operit terras, quotiens astra ignea surgunt,
admonet in somnis εὴ turbida terret imag0,
me puer Ascanius capitisque iniuria cari,
quem regno Hesperiae fraudo εὴ fatalibus arvis. 355
nunc etiam interpres divom Iove missus ab ipso
(testor utrumque caput) celeris mandata per auras
detulit, ipse deum manifesto in lumine vidi
intrantem muros, vocemque his auribus hausi.
desine meque tuis incendere teque querellis: aco ³
Italiam non sponte sequor’

Talia dicentem iandudum aversa tuetur
hue illuc volvens oculos, totumque pererrat
luminibus tacitis, et sic accensa profatur:
‘nec tibi diva parens generis nec Dardanus auctor, aaa
perfide, sed duris genuit te cautibus horrens
Caucasus Hyrcanaeque admorunt ubera tigres.
nam quid dissimulo aut quae me ad maiora reservo?
num fletu ingemuit nostro? num lumina flexit?
num lacrimas victus dedit aut miseratus amantemst? 370
quae quibus anteferam? iam iam nec maxima Iuno
nec Saturnius haee oculis pater aspicit aequis.
nusquam tuta fides. eiectum litore, egentem
excepi et regni demens in parte locavi
[amissam classem, socios a morte reduxi] 375
(heu furiis incensa feror): nunc augur ApoHO,
nunc Lyciae sortes, nunc et Iove missus ab ipso
interpres divom fert horrida iussa per auras.
scilicet is superis labor cst, ea cura quietos
sollicitat. neque te teneo neque dicta refello: 380
i, sequere Italiam ventis, pete regna per undas.
spero equidem mediis, siquid pia numina possunt,

 

