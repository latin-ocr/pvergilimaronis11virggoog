CIRIS. 429

turn quoque ¹avis metuere: dabit tibi filia poenas.
gaudete, o celeres, subnisae nubibus altis, 195
quae mare, quae virides silvas lucosque sonantes
incolitis, gaudete, vagae, laudate, volucres3
vosque adeo, humani mutatae corporis artus,
vos ο crudeli fatorum lege, puellae

Dauliades, gaudete: venit carissima vobis
cognatos augens reges numerumque suorum
ciris etipse pater. vos, ο pulcherrima quondam
corpora, caeruleas praevertite in aethera nubea,
qua novus ad superum sedes haliaeetos et qua
candida concessos ascendet ciris honores.

Iamque adeo dulci devinctus lumina somno
Nisus erat, vigilumque procul custodia primis
excubias foribus studio iactabat inani:
cum furtim tacito descendens Scylla cubili
auribus arrectis nocturna silentia temptat
et pressis tenuem singultibus a'era capt t.
tum suspensa levans digitis vestigia primis
egreditur ferroque manus armata bidenti
avolat3 at demptae subita in formidine vires:
caeruleas sua furta prius testatur ad umbras
nam qua se ad patrium tendebat semita limen,
vestibulo in thalami paulum remoratur et alte
suspicit ad celsi nictantia sidera mundi,
non accepta piis promittens munera divis.

Quam simul Ogygii Phoenicis filia Carme
surgere sensit anus (sonitum nam fecerat illi
marmoreo aeratus stridens in limine cardo),
corripit extemplo fessam languore puellam
et simul ‘0 nobis sacrum caput’ inquit ‘alumna
non tibi nequiquam viridis perviscera pallor 225

 

