180 VERGILI Anrnls lllI

audeat affatu? quae prima exordia sumat?

atque animum nunc huc celerem, nunc dividit illuc 285
[in partisque rapit varias perque omnia versat]:

haec alternanti potior sententia visa est.

Mnesthea Sergestumque vocat fortemque Serestum,
classem aptent taciti sociosque ad litora cogant,
arma parent et, quae rebus sit causa novandis, 290
dissimulent3 sese interea, quando optima Dido

nesciat et tantos rumpi non speret amores,
temptaturum aditus et quae mollissima fandi
tempora, quis rebus dexter modus ocius omnes
imperio laeti parent ac iussa facessunt. aaa

At regina dolos (quis fallere possit amantem?) ,
praesensit motusque excepit prima futuros,
omnia tuta timens eadem impia Fama furenti
detulit armari classem cursumque parari.
saevit inops animi totamque incensa per urbem 300
bacchatur, qualis commotis excita sacris
thyias, uhi audito stimulant trieterica Baccho
orgia nocturnusque vocat clamore Cithaeron.

Tandem his Aenean compellat vocibus ultro:
â€˜dissimulare etiam sperasti, perfide, tantum 305
posse nefas tacitusque mea decedere terra?
nec te noster amor nec te data dextera quondam
nec moritura tenet crudeli funere Dido?
quin etiam hiberno moliris ridere classem, ,
et mediis properas aquilonibus ire per altum, 310
erudelis? quid si non arva aliena domosque
ignotas peteres, sed Troia antiqua maneret,

Troia per undosum peteretur classibus aequor?

mene fugis? per ego has lacrimas dextramque tuam te
(quando aliud mihi iam miserae nihil ipsa reliqui), 315
per conubia nostra, per inceptos hymenaeos,

 

