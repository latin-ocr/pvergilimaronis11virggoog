P. VERGILI MARONIS

Α Ε Ν Ε Ι D Ο S
mans occasus.

Ut belli signum Laurenti Turnus ab arce
extulit st rauco strepuerunt cornua cantu,
[utque acris concussit equos utque impulit arma]
extemplo turbati animi, simul omne tumultu
coniurat trepido Latium saevitque iuventus 5
effera. ductores primi Messapus et Ufens
contemptorque deum Mezentius undique cogunt
auxilia et latos vastant cultoribus agros.
mittitur et magni Venulus Diomedis ad urbem,
qui petat auxilium et Latio consistere Teucros, 10
advectum Aenean classi victosque penatis
inferre et fatis regem se dicere posci
edoceat [multasque viro se adiungere gentis
Dardanio et late Latio increbrescere nomen]⁸
quid struat his coeptis quem, si fortuna sequatur, 15
eventum pugnae cupiat, manifestius ipsi
quam Turno regi aut regi apparere Latino.

Talia per Latium. quac Laomedontius heros
cuncta uidens magno curarum fluctuat aestu,
atqua animum nunc huc celerem, nunc dividit illuc‚‘.>0
in partisque rapit varias perque omnis versat:
sicut aquae tremulum labris ubi lumen aenis

 

