150 VERGILI AENEIS 111

vi potitur. quid non mortalia pectora cogis ‚
auri sacra fames? postquam pavor ossa reliquit,
delectos populi ad proceres primumque parentem
monstra deum refero, et quae sit sententia posco.
omnibus idem animus, scelerata excedere terra, oo
linqui pollutum hospitium et dare classibus austros.
ergo instauramus Polydoro funus: et ingens
aggeritur tumulo tellus, stant manibus arae
caeruleis maestae vittis atraque cupressu,
et circum Iliades crinem de more solutae3 aa
inferimus tepido spumantia cymbia lacte
sanguinis et sacri pateras, animamque sepulchro
condimus et magna supremum voce ciemus.
³ Inde ubi prima fides pelago, placataque venti
dant maria et lenis crepitans vocat auster in altum, 70 1
deducunt socii navis et litora complent.
provehimur portu, terraeque urbesque recedunt.
sacra mari colitur medio gratissima tellus
Nemlavmamaurnno ,Aeaeo
quam pius arquitenens oras et litora circum· va
errantem Mycono e celsa Gyaroque revinxit
immotamque ooli dedit et contemnere ventos.
huc feror, haec fessos tuto placidissima portu
accipit. egressi veneramur Apollinis urbem.
rex Anius, rex idem hominum Phoebique sacerdos, 80
vittis et sacra redimitus tempora laura,
occurrit, veterem Anchisen adgnovit amicum.
iungimus hospitio dextras et tecta subimus.

Templa dei saxo venerabar structa vetusto:
‘da propriam, Thymbraee, domum, da moenia fessis 85
et genus et mansuram urbem, serva altera Troiae
Pergama, reliquias Danaum atque immitis Achilli.
quem sequimur? quove ire iubes, ubi ponere sedes?

 

