VERGILI AENEIS lX 309

rara per occultos ducebat semita calles.

Euryalum tenebrae ramorum onerosaque praeda
impediunt fallitque timor regione viarum; 000
Nisus abit. iamque imprudens evaserat hostis

atque locos, qui post Albae de nomine dicti

Albani (tum rex stabula alta Latinus habebat).-

ul stetit et frustra absentem respexit amicum,
‘Euryale infelix, qua te regione reliqui? 300
quave sequar, rursus perplexum iter omne revolvens
fallacis siluae?³ simul et vestigia retro

obseruata legit dumisque silentibus errat.

audit equos, audit strepitus et signa sequentum.

nee longum in medio tempus, cum elamor ad auris 300
pervenit ac videt Euryalum, quem iam manus omnis
fraude loci et noctis, subito turbante tumultu,
oppressum rapit et conantem plurima frustra.

quid faciat? qua vi iuvenem, quibus audeat armis
eripere? an sese medios moriturus in enses 400
inferat et pulchram properet per volnera mortem? ‘
ocius adducto torquens hastile lacerto,

suspiciens altam et Lunam sic voce precatur:

tu, dea, tu praesens nostro succurre labori,

astrorum decus et nemorum Latonia custos. 405
siqua tuis umquam pro me pater Hyrtacus aris

dona tulit, siqua ipse meis venatibus auxi

suspendive tholo aut sacra ad fastigia fixi:

hunc sine me turbare globum et rege tela per auras?
dixerat, et toto conixus corpore ferrum 410
conicit: hasta volans noctis diverberat umbras

et venit abversi in tergum Sulmonis ibique

frangitur ae fisso transit praecordia ligno. ,
volvitur ille vomens calidum de pectore flumen
frigidus et longis singultibus ilia pulsat. 415

 

