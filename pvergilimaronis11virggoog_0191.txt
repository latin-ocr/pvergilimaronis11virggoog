138 VERGILI anmals 11

aerat0sÍ¾ iamque excisa trabe firma cavavit

robora et ingentem lato dedit ore fenestram.

apparet domus intus et atria longa patescunt,

apparent Priami et veterum penetralia regum,

armatosque vident stantis in limine primo. 485
At domus interior gemitu miseroque tumultu

miscetur, penitusque cavae plangoribus aedes

femineis ululant3 ferit aurea sidera elamor.

tum pavidae tectis matres ingentibus errant

amplexaeque tenent postes atque oscula figunt. 490

instat vi patria Pyrrhus: nec 'claustra nee ipsi

custodes sufferre valent, labat ariete crebro

ianua, at emoti procumbunt cardine postes3

fit via ui, rumpunt aditus primosque trucidant

immissi Danai et late loca milite complent. 495

non sie, aggeribus ruptis eum spumeus amnis

exit oppositasque evicit gurgite moles,

fertur in arva furens cumulo camposque per omnis

cum stabulis armenta trahit. vidi ipse furentem

caede Neoptolemum geminosque in limine Atridas, 500

vidi Hecubam centumque nurus Priamumque per aras

sanguine foedantem quos ipse sacraverat ignis.

quinquaginta illi thalami, spes ampla nepotum,

barbarico postes auro spoliisque superbi

procubuere, tenent Danai, qua deficit ignis. 505
Forsitan et Priami fuerint quae fata requiras.

urbis uti captae casum convolsaque vidit

limina tectorum et medium in penetralibus hostem,

arma diu senior desueta trementibus aevo

circumdat nequiquam umeris et inutile ferrum 510

cingitur ac densos fertur moriturus in hostis.

aedibus in mediis nudoque sub aetheris axe

ingens ara fuit iuxtaque veterrima laurus,

 

