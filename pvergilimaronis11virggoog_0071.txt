18 VERGILI ECLOGA VII

Aonas in montis ut duxerit una sororum, 65

' utque viro Phoebi chorin adsurrexerit omnis3

ut Linus haec illi divino carmine pastor
floribus atque apio crinis ornatus amaro

dixerit: ‘hos tibi dant calamos, en accipe, Musae,
Ascraeo quos ante seni, quibus ille solebat vo
cantando rigidas deducere montibus ornos.

his tibi Grynei nemoris dicatur origo,

ne quis sit lucus, quo se plus iactet Apollo?

Quid loquar, aut Scyllam Nisi, quam fama secutast
candida succinctam latrantibus inguina monstris vo
Dulichias vexasse retes et gurgite in alto

a! timidos nautas canibus lacerasse marinis:

eut ut mutatos Terei narraverit artus,

,quas illi Philomela dapes, quae dona pararit,

qno cursu deserta petiverit, et quibus alte 80
infelix sua tecta supervolitaverit alis?

Omnia, quae Phoebo quondam meditante beatus
audiit Eurotas iussitque ediscere lauros,

ille canit (pulsae referunt ad sidera valles),

cogere donec oves stabulis numerumque referri aa
¹ iussit et invito processit Vesper Olympo.

VII

MELIBOEUS. CORYDON. THYRSIS.

M. Forte sub arguta consederat ilice Daphnis,
compulerantque greges Corydon et Thyrsis in unum,
Thyrsis oves, Corydon distentas lacte capellas,

 

