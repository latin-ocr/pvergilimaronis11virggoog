328 VERGILI AENEIS X

iungit opes foedusque ferit, tum libera feti
classem conscendit iussis gens Lydia divom, 111
externo commissa duci. Aeneia puppis
prima tenet, rostro Phrygios subiuncta leonae,
imminet Ida super, profugis gratissima Teucris.
hic magnus sedet Aeneas secumque volutat
, eventus belli varios, Pallasque sinistro 160
ζ adfixus lateri iam quaerit sidera, opacae
noctis iter, iam quae passus terraque marique.
¹ Pandite nunc Helicona, deae, cantusque movete,
quae manus interea Tuscis comitetur ab oris
Aenean armetque rates pelagoque vehatur. 115 ,
Massicus aerata princeps secat aequora tigri:
sub quo mille manus iuvenum, qui moenia Clusi
quique urbem liquere Cosas, quis tela sagittae
gorytique leves umeris et letifer arcus.
una torvos Abas: huic totum insignibus armis 111 ’
agmen et aurato fulgebat Apolline puppis
sescentos illi dederat Populonia mater
expertos belli iuvenes, ast Ilva trecentos
insula inexhaustis Chalybum generosa metallis.
tertius ille hominum divomque interpres Asilas, uo
cui pecudum fibrae, caeli cui sidera parent
et linguae volucrum et praesagi fulminis ignes,
mille rapit densos acie atque horrentibus hastis.
hos parere iubent Alpheae origine Pisae,
urbs Etrusca solo. sequitur pulcherrimus Astur, 180
Astur equo fidens et versicoloribus armis. Ι
tercentum adiciunt (mens omnibus una sequendi)
qui Caerete d0m0, qui sunt Minionis in arvis,
et Pyrgi veteres intempestaeque Graviscae.
Non ego te, Ligurum ductor fortissime bello, 185
transierim, Cunare, et paucis comitate Cupauo,

 

