20 VERGILI ECLOGA VII

Τ. Sinum lactis et haec te liba, Priape, quotannis
expectare sat est: custos es pauperis horti.

nunc te marmoreum pro tempore fecimus3 at tu, 55
si fetura gregem suppleverit, aureus esto.

O. Nerine Galatea, thymo mihi dulcior Hyblae,
candidior cycnis, edera formonsior alba,
cum primum pasti repetent praesaepia tauri,
siqua tui Corydonis habet te cura, venito. 40
Τ. Immo ego Sardoniis videar tibi amarior herbis,
horridior rusco , proiecta vilior alga,
si mihi non haec lux toto iam longior annost.
ite domum pasti, siquis pudor, ite iuvenci.

¹, 0. Muscosi fontes et somno mollior herba, 45
et quae vos rara viridis tegit arbutus umbra,

l solstitium pecori defendite: iam venit aestas
torrida, iam lento turgent in palmite gemmae.

Τ. Hic focus et taedae pingues, hic plurimus ignis
semper et adsidua postes fuligine nigri, 5ο
hic tantum Boreae curamus frigora, quantum

aut numerum lupus aut torrentia fiumina ripas.

0. Stant et iuniperi et castaneae hirsutae,
strata iacent passim sua quaeque sub arbore poma3
omnia nunc rident: at si formonsus Alexis 55
montibus his abeat, videas et flumina sicca.
Τ. Aret ager3 vitio moriens sitit aeris herba3
Liber pampineas invidit collibus umbras:
Phyllidis adventu nostrae nemus omne virebit,
Iuppiter et laeto descendet plurimus imbri. eo

0. Populus Alcidae gratissima, vitis Iaccho,
formonsae myrtus Veneri, sua laurea Phoebo,
Phyllis amat corylos: illas dum Phyllis amabit,
nee myrtus vincet corylos nee laurea Phoebi. ᾗ

 

