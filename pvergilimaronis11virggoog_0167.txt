' 114 VERGlLl Arruns 1

exanimumque auro corpus vendebat Achilles.
. tum vero ingentem gemitum dat pectore ab imo, 485
ut spolia, ut curruS, utque ipsum corpus amici
'tendentemque manus Priamum conspexit inermis.
se quoque principibus permixtum adgnovit Achivis
eoasque acies et nigri Memnonis arma.
ducit Amazonidum lunatisÎ‡ agmina peltis 490
Penthesilea furens mediisque in milibus ardet,
aurea subnectens exertae cingula mammae,
bellatrix, audetque viris concurrere virgo

Haec dum Dardanio Aeneae miranda videntur,
dum stupet obtutuque haeret defixus in unc, 495
regina ad templum, forma pulcherrima Dido ,
incessit magna iuvenum stipante caterva.
qualis in Eurotae ripis aut per iuga Cynthi
exercet Diana choros, quam mille secutae
hine atque hinc glomerantur oreades: illa pharetram 500
fert umero gradiensque deas supereminet omnis
(Latonae tacitum pertemptant gaudia pectus):
talis erat Dido, talem se laeta ferebat
per medios, instans operi regnisque futuris.
tum foribus divae, media e testudine templi, 505
saepta armis solioque alte subnixa resedit.
iura dabat legesque viris, operumque laborem
partibus aequabat iustis aut sorte trahebat:
cum subito Aeneas concursu accedere magno ,
Anthea Sergestumque videt fortemque Cloanthum 110
Teucrorumque alios, ater quos aequore turbo
dispulerat penitusque alias avexerat oras.
obstipuit simul ipse, simul percussus Achates
laetitiaque metuque: avidi coniungere dextras
A ardebant, sed res animos incognita turbat. 015
, dissimulant et nube cava speculantur amicti,

 

