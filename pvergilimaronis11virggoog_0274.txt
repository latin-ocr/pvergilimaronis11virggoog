‚—.-....—.-...—-..——.

VERGILI AENEIS v1 ‘221

Pasiphae mixtumque genus prolesque biformis rs

Minotaurus inest, Veneris monimenta nefandae;

hic labor ille domus et inextricabilis error,

magnum reginae sed enim miseratus amorem

Daedalus ipse dolos tecti ambagesque resolvit,

caeca regens filo vestigia. tu quoque magnam 3ο

partem opere in tanto, sineret dolor, Ioare, haberes.

bis conatus erat casus effingere in auro,

bis patriae cecidere manus. quin protinus omnia

perlegerent oculis, ni iam praemissus Achates

adforet atque una Phoebi Triviaeque sacerdos, 35

Deiphobe Glauci, fatur quae talia regi:

‘non hoc ista sibi tempus spectacula poseit3

nuno grege de intacto septem mactare iuvencos

praestiterit, totidem lectas de more bidentis.’ ,

talibus adfata Aenean (nec sacra morantur 40

iussa viri) Teucros vocat alta in templa sacerdos.
Excisum Euboicae latus ingens rupis in antrum,

quo lati ducunt aditus centum, ostia centurn,

unde ruunt totidem voces, responsa Sibyllae.

rentum erat ad limen, cum virgo ‘poscere fata rc

tempus' ait: ‘deus, ecce, deusl’ cui talia fanti

ante fores subito non voltus, non color unus,

non comptae mansere comae, sed pectus anhelum,

et rabie fera corda tument, maiorque videri

nec mortale sonans, adflata est numine quando 50

iam propiore dei. ‘cessas in vota precesque,

Tros’ ait ‘Aenesi cessas? neque enirn ante dehiscent

attonitae magna ora domus? et talia fata

conticuit. gelidus Teucris per dura cucurrit

ossa tremor, funditque preces rex pectore ab imo: oo

‘Phoebe gravis Troiae semper miserato labores,

Dardana qui Paridis derexti tela manusque

 

