l

310 venem AENEIS IX

diversi circumspiciunt. hoo acrior idem

ecce aliud summa telum librabat ab eure.

dum trepidant, it hasta Tago per tempus utrumque

stridens traiectoque haesit tepefacta cerebro.

saevit atrox Volcens neo teli conspicit usquam 400

auctorem neo quo se ardens immittere possit.

‘tu tamen interea calido mihi sanguine poenas

persolves amborum’ inquit3 simul ense recluso

ibat in Euryalum. tum vero exterritus, amens

conclamat Nisus, nec se celare tenebris 400

amplius aut tantum potuit perferre dolorem.

‘me me (adsum qui feci), in me convertite ferrum,

o Rutuli! mea fraus omnis; nihil iste nec ausus

nec potuit (caelum hoc et conscia sidera testor),

tantum infelicem nimium dilexit amicum‚' 430

talia dicta dabat3 sed viribus ensis adactus

transabiit costas et candida pectora rumpit.

volvitur Euryalus leto, pulchrosque per artus

it cruor, inque umeros cervix conlapsa recumbit:

purpureus veluti cum fios succisus aratro 440

languescit moriens lassove papavera collo

demisere caput, pluvia cum forte gravantur.

at Nisus ruit in medios solumque per omnis

Volcentem petit, in solo Volcente moratur.

quem circum glomerati hostes hinc comminus atque

hinc 440

proturbant. instat non setius ac rotat ensem

fulmineum, donec Rutuli clamantis in ore

condidit advorso et moriens animam abstulit hosti.

tum super exanimum sese proiecit amicum

confossus placidaque ibi demum morte quierit. 440
Fortunati ambo! siquid mea carmina possunt,

nulla dies umquam memori vos eximet aevo,

 

