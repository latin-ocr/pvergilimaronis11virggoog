MORETUM. 443

nil illi derat, quod pauperis exigit usus:
interdum locuples a paupere plura petebat. 65
nec sumptus erat illud opus, sed recula curae.
si quando vacuum casula pluviaeve tenebant
festave lux, si 'forte labor cessabat aratri,
horti opus illud erat. varias disponere plantas
norat et occultae committere semina terrae ro
vicinosque apte curvans summittere rivos.
hic olus, hic late fundentes bracchia betae
fecundusque rumex maluaeque inulaeque virebant,
hic siser et nomen capiti debentia porra,
[hio etiam nocuum capiti gelidumque papaver] 11
grataque nobilium requies lactuca ciborum,
...... crescit quae in acumina radix
et gravis inlatum dimissa cucurbita ventrem. Î‡
verum hicnon domini (quis enim contractior illo?)
sed populi proventus erat, nonisque diebus 80
venales umero fasces portabat in urbem:
inde domum cervice levia, gravis aere redibat,
vix umquam urbani comitatus merce macelli.
caepa rubens sectique famem domat area porri
quaeque trahunt acri vultus nasturtia morsu 85
intibaque et venerem revocans eruca morantem.

Tunc quoque tale aliquid meditans intraverat hortum.
ac primum, leviter digitis tellure refossa,
quattuor educit cum spissis alia fibris3
inde comas apii gracilis rutamque rigentem 90
vellit 11 exiguo coriandra trementia filo.
haec ubi collegit, laetum consedit ad ignem
et clara famulam poscit mortaria voce.
singula tum capitum nodoso cortice nudat
et summis spoliat coriis contemptaque passim 95
spargit humi atque abicit. servatum in germine bulbum

 

