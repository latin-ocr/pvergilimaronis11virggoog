VERGILI GEORGIOON 1111 93

ter flarnma ad summum tecti subiecta reluxit. ³85
omine quo firmans animum sic incipit ipsa:
³ ‘estin Carphatio Neptuni gurgite vates
‚ caeruleus Proteus, magnum qui piscibus aequor
et iuncto bipedum curru metitur equorum.
hie nunc Emathiae portus patriamque revisit 390
Pallenen3 hunc et nymphae veneramur et ipse
grandaevos Nereus; novit namque omnia vates,
quae sint, quae fuerint, quae mox ventura trahantur;
quippe ita Neptuno visum est, immania cuius
armenta et turpis pascit sub gurgite phocas. 395
hie tibi, nate, prius vinclis capiundus, ut onmem
expediat morbi causam eventusque secundet.
nam sine vi non ulla dabit praecepta, neque illum
orando flectes: vim duram et vincula capto
tende3 doli circum haec demum franguntur inanes. 400
ipsa ego te, medios oum sol accenderit aestus,
eum sitiunt herbae et pecori iam gratior umbrast‚
in secreta senis ducam, quo fessus ab undis
se recipit, facile ut somno adgrediare iacentem.
verum ubi correptum manibus vinclisque tenebis, roo .
tum variae eludent species atque ora ferarum.
fiet enim subito sus horridus atraque tigris -
squamosusque draco et fulva cervice leaena,
aut acrem flammae sonitum dabit atque ita vinclis
excidet, autin aquas tenuis dilapsus abibit. 410
sed quanto ille magis formas se vertet in omnis,
tam tu, nate, magis contende tenacia vincla,
donec talis erit mutato corpore, qualem
videris, incepto tegeret cum lumina somno?
Haec ait et liquidum ambrosiae defundit odorem, 415
quo totum nati corpus perduxit3 at illi
duleis compositis spiravit crinibus aura,

 

