VERGILI AENEIS ll 137

auratasque trabes, veterum decora illa parentum,
devolvont3 alii strictis mucronibus imas

obsedere fores, has servant agmine denso. 450
instaurati animi regis succurrere tectis

auxilioque levare viros vimque addere victis.

Limen erat caecaeque fores et pervius usus
tectorum inter sc Priami, postesque relicti
a tergo, infelix qua se, dum regna manebant, 455
saepius Andromache ferre incomitata solebat
ad soceros ct avo puerum Astyanacta trahebat.
evado ad summi fastigia culminis, unde
tela manu miseri iactabant inrita Teucri.
turrim in praecipiti stantem· summisque sub astra loo
eductam tectis, unde omnis Troia videri
et Danaum solitae naves et Achaica castra,
adgressi ferro circum, qua summa labantis
iuncturas tabulata dabant, convellimus altis
sedibus impulimusque: elapsa repente ruinam 465
cum sonitu trahit et Danaum super agmina late
incidit. ast alii subeunt, nec saxa nec ullum
telorum interea cessat genus.

Vestibulum ante ipsum primoque in limine Pyrrhus
exultat, telis εὴ luce coruscus a'e'na3 470
qualis ubi in lucem coluber mala gramina pastus,
frigida sub terra tumidum quem bruma tegebat,

’ nunc positis novos exuviis nitidusque iuventa
lubrica convolvit sublato pectore terga,

'arduos ad solem, et linguis micat ore trisulcis. 475
una ingens Periphas ct equorum agitator Achillis,
armiger Automedon, una omnis Scyria pubes
succedunt tecto et flammas ad culmina iactant.

ipse inter primos correpta dura bipenni

limina perrumpit postisque a cardine vellit 480

 

