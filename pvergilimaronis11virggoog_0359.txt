306 Vuacrul AENEIS lX

unum oro: genetrix Priami dc gente vetusta

est mihi, quam miseram tenuit non llia tellus 285
mecum excedentem, non moenia regis Acestae.
hanc ego nunc ignaram huius quodcumque pericli est
ι inqua salutatam linquo: nox ct tua testis
dextera, quod nequeam lacrumas perferre parentis.
at tu, oro, solare inopem et succurre relictae. 290
hanc sine me spem ferre tui: audentior ibo
in casus omnis? percussa mente dedere
Dardanidae lacrimas, ante omnis pulcher Iulus,
atque animum patriae strinxit pietatis imago.
tum sic effatur: 295
‘sponde digna tuis ingentibus omnia coeptis.
namque erit ista mihi genetrix nomenque Creusae
solum defuerit, nec partum gratia talem
parva manet. casus factum quicumque sequentur,
per caput hoc iuro, per quod pater ante solebat: 300
quae tibi polliceor reduci rebusque secundis,
haec eadem matrique tuae generique manebunt!
sio ait inlacrimans; umero simul exuit ensem
auratum, mira quem fecerat arte Lycaon
Gnosius atque habilem vagina aptarat eburna. ³05
dat Niso Mnestheus pellem horrentisque leonis
exuvias3 galeam fidus permutat Aletes.
protinus armati incedunt3 quos omnis cuntis
primorum manus ad portas iuvenumque senumque
prosequitur votis. necnon ct pulcher Iulus, 310
ante annos animumque gerens curamque virilem,
multa patri mandata dabat portanda: sed aurae
omnia discerpunt et nubibus inrita donant.

Egressi superant fossas noctisque pcr umbram
castra inimica petunt, multis tamen ante futuri 315
exitio passim somno vinoque per herbam

 

