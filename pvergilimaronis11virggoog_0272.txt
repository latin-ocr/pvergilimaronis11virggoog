VERGILI AENEIS V 219

insonti3 puppique deus consedit in alta,

Phorbanti similis, fimditque has ore loquellas:
‘Iaside Palinure, ferunt ipsa aequora classem3
aequatae spirant aurae3 datur hora quieti.

pone eaput fessosque oculos furare labori. 845
ipse ego paulisper pro te tua munera inibo’

cui vix attollens Palinurus lumina fatur

‘mene salis placidi voltum fluctusque quietos
ignorare iubes? mene huic confidere monstro?
Aenean credam (quid eniml) fallacibus auris 850
et caelo, totiens deceptus fraude serenil’

talia dicta dabat, clavumque adfixus et haerens
nusquam amittebat oculosque sub astra tenebat.

eece deus ramum Lethaeo rore madentem

vique soporatum Stygia super utraque quassat 856
tempora, cunctantique natantia lumina solvit.

vix primos inopina quies laxaverat artus,

et superincumbens cum puppis parte revolsa
cumque gubernaclo liquidas proiecit in undas
praecipitem ac socios nequiquam saepe vocantem3 sco
ipse volans tenuis se sustulit ales ad auras.

currit iter tutum non setius aequore classis
promissisque patris Neptuni interrita fertur.

iamque adeo scopulos Sirenum advecta subibat
difficilis quondam multorumque ossibus albos 865
(tum rauce adsiduo longe sale saxa sonabant),

cum pater amisso fluitantem errare magistro

sensit, et ipse ratem nocturnis rexit in undu,

multa gemens casuque animum concussus amici. '
‘o nimium caelo et pelago confise sereno, 870
nudus in ignota, Palinure, iacebis harena.’

sio fatur lacrimans classique immittit habenas, Vir
et tandem Euboicis Cumarum adlabitur oris.

 

