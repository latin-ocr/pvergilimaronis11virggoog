VERGILI AENEIS VIII 279

tuni sic pauca refert: ‘ut te, fortissime Teucrum,
accipio adgnoscoque libens! ut verba parentis 155
et vocem Anchisae magni voltumque recordor!
nam memini Hesionae visentem regna sororis
Laomedontiaden Priamum, Salamiua petentem,
protinus Arcadiae gelidos invisere finis.
tum mihi prima genas vestibat flore iuventas, 100
mirabarque duces Teucros, mirabar et ipsum
Laomedontiaden, sed cunetis altior ibat
Anchises: mihi mens iuvenali ardebat amore
compellare virum et dextrae coniungere dextram.
accessi et cupidus Phenei sub moenia duxi. ico
ille mihi insignem pharetram Lyciasque sagittas
discedens chlamydemque auro dedit intertextam
frenaque bina meus quae nuno habet aurea Pallas.
ergo et quam petitis iuncta est mihi foedere dextra,
et lux cum primum terris se crastina reddet, 110
auxilio laetos dimittam opibusque iuvabo.
interea sacra haec, quando huo venistis amici,
annua, quae differre nefas, celebrate faventes
nobiscum et iam nunc sociorum adsuescite mensis?
Haeo ubi dicta, dapes iubet et sublata reponi 1⁷5
pocula gramineoque viros locat ipse sedili
praecipuumque toro et villosi pelle leonis
accipit Aenean solioque invitat acerno
tum lecti iuvenes certatim araeque sacerdos
viscera tosta ferunt taurorum onerantque canistris 180
dona laboratae Cereris Bacchumque ministrant.
vescitur Aeneas simul et Troiana iuventus
perpetui tergo bovis et lustralibus extis.
Postquam exempta fames et amor compressus edendI,
rex Euandrus ait: ‘non haee sollemnia nobis, 180
has ex more danes, hanc tanti numinis aram

 

