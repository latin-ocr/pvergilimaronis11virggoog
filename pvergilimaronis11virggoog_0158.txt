VERGILI AENEIS 1

corripuit [fidus quae tela gerebat Achates]
ρ ductoresque ipsos primum capita alta ferentis
cornibus arboreis sternit, tum volgus et omnem 190
miscet agens telis nemora inter frondea turbam3
nec prius absistit, quam septem ingentia victor
corpora fundat humi et numerum cum navibus aequet.
hinc portum petit et socios partitur in omnis,
vina bonus quae deinde cadis onerarat Acestes 195
litore Trinacrio dederatque abeuntibus heros,
dividit, et dictis maerentia pectora mulcet:
‘o socii (neque enim ignari sumus ante malorum),
o passi graviora, dabit deus his quoque finem.
vos et Scyllaeam rabiem penitusque sonantis coo
accestis scopulos, vos et Cyclopea saxa
experti: revocate animos maestumque timorem
mittite3 forsan ethaeo olim meminisse iuvabit.
per varios casus, per tot discrimina rerum
tendimus in Latium, sedes ubi fata quietas 205
ostendunt; illic fas regna resurgere Troiae.
durate et vosmet rebus servate secundis!

Talia voce refert curisque ingentibus aeger
spem voltu simulat, premit altum corde dolorem.
illi se praedae accingunt dapibusque futuris: 210
tergora deripiunt costis et viscera nudant,
pars in frusta secant veribusque trementia figunt,
litore atina locant alii flammasque ministrant.
tum victu revocant vires fusique per herbam
implentur veteris bacchi pinguisque ferinae. 215
postquam exempta fames epulis mensaeque remotae,
amissos longo socios sermone requirunt ·
spemque metumque inter dubii, seu vivere credant v
sive extrema pati nec iarn exaudire vocatos.
praecipue pius Aeneas nunc acris Oronti, 220

 

