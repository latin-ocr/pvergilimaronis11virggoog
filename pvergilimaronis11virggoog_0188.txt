VERGILI AENEIS 11 135

haut secus Androgeos visu tremefactus abibat.

innuimus densis et circumfundimur armis,

ignarosque loci passim et formidine captos

sternimus: adspirat primo Fortuna labori. 385

atque hic successu exultans animisque Coroebus

‘o socii, qua prima’ inquit ‘fortuna salutis

monstrat iter, quaque ostendit se dextra, sequamur:

mutemus clipeos, Danaumque insignia nobis

aptemus. dolus an virtus, quis in hoste requirat? 390

arma dabunt ipsi? sic fatus deinde comantem

Androgei galeam clipeique insigne decorum

induitur laterique Argivom accommodat ensem.

hoc Ripheus, hoc ipse Dymas omnisque iuventus

laeta facit3 spoliis se quisque recentibus armat. 395

vadimus immixti Danais haut numine nostro ,

multaque per caecam congressi proelia noctem

conserimus, multos Danaum demittimus Orco.

diffugiunt alii ad navis et litora cursu

fida petunt, pars ingentem formidine turpi 400

scandunt rursus ecum et nota conduntur in alvo.
Heu nihil invitis fas quemquam fidere divis!

ecce trahebatur passis Priameia virgo

crinibus a templo Cassandra adytisque Minervae, ,

ad eaelum tendens ardentia lumina frustra, 405 ἢ.

lumina, nam teneras arcebant vincula palmas.

non tulit hanc speciem furiata mente Coroebus,

et sese medium iniecit periturus in agmen.

consequimur cuncti et densis incurrimus armis,

hio primurn ex alto delubri culmine telis 410

nostrorum obruimur, oriturque miserrima caedes

armorum facie et Graiarum errore iubarum.

tum Danai gemitu atque ereptae virginis ira

undique collecti invadunt, acerrimus Aisx

 

