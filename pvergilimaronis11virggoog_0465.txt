412 CULEX..

pastor agit curas et dum non arte canora

- compacta solitum modulatur harundine carmen: 100

tendit inevectus radios Hyperionis ardor

lucidaque aetherio ponit discrimina mundo, χ

qua iacit Oceanum flammas in utrumque rapaces. 103 =
O bona pastoris (siquis non pauperis usum 58

mente minus docta fastidiat et probet illis

somnia luxuriae spretis), incognita curiS, oc

quae lacerant avidas inimico pectore mentes!

si non Assyrio fuerint bis lauta colore

Attalicis opibus data vellera, si nitor auri

sub laqueare domus animum non angit avarum

picturaeque decus, lapidum neo fulgor in ulla

cognitus utilitate movet, nec pocula gratum ·

Alconis referent Boethique toreuma, nec Indi

conchen baca maris pretio est: at pectore puro

saepe super tenero prosternit gramine corpus,

florida oum tellus, gemmantis picta per herbas,

vere notat dulci distincta coloribus arva3

atque illum calamo laetum recinente palustri

otiaque invidia degentem et fraude remota

pollentemque sibi viridi cum palmite lucens

Tmolia pampineo subter coma velat amictu.

illi sunt gratae rorantes lacte capellae

et nemus et fecunda Pales et vallibus intus

semper opaca novis manantia fontibus antra.

quis magis optato queat esse beatior aevo,

quam qui mente procul pura sensuque probando

non avidas adgnovit opes nec tristia bella

nec funesta timet validae certamina classis

non, spoliis dum sancta deum fulgentibus ornet

templa vel evectus finem transcendat habendi,

advorsum saevis ultro caput hostibus offert?

 

